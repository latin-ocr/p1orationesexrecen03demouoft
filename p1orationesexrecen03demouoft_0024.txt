13 xnu. [ΔΗΜΟΣΘΕΝΟΥΣ]

ἀποφαίνειν καὶ τὴν πρόκλησιν, ἔπειτα τὰς μαρτυρίας,
ὡς δύ’ οἴκων λῃτουργούντων οὑτοσὶ Φαίνιππος κεκλη-
ρονόμηκεν.

ΧΟΜΟΣ, ΠΡΟΚΛΗΣΙΣ. MAPTTPIAL

’Ἑν μόνον ἄν τις ἔχοι δεῖξαι τουτονὶ Φαίνιππον
πεφιλοτιμημένον είς ὑμᾶς ἄνδρες δικασταί· ἱπποτρόφος
ἀγαθός ἐστι καὶ φιλότιμος, ἅτε νέος καὶ πλούσιος καὶ
ἰσχυρὸς ὥν. τί τούτου μέγα σημεῖονς ἀποδόμενος τὸν
πολεμιστήριον ἵππον καταβέβηκεν ἀπὸ τῶν ἵππων, καὶ
ἀντ’ ἐκείνου ὄχημ’ αὐτῷ τηλικοῦτος ὢν ἐώνηται, ἵνα
μὴ πεζῇ πορεύηται· τοσαύτης οὗτος τρυφῆς ἐστι ’με-
στός. καὶ τοῦτ’ ἀπογέγραρέ μοι, τῶν δὲ κριθῶν καὶ
τοῦ οἴνου καὶ τῶν ἄλλων τῶν ἐκ τῆς ἐσχατιᾶς γιγνο-
⁶ μένων οὐδὲ τὸ δέκατον μέρος. ἄξιόν γ’ ἀφεῖναι νῦν
αὐτόν ἐστιν, ἐπειδὴ χρήσιμος καὶ φιλότιμος καὶ τῇ
οὐσίᾳ καὶ τῷ σώματι. πολλοῦ γε καὶ δεῖ. καλῶν γὰρ
κάγαθῶν ἐστι δικαστῶν, τοὺς μὲν τῶν πολιτῶν ἐθέ-
λοντας, ὅταν εὐπορῶσι, λῃτουργοῦντας καὶ ἐν τοῖς
τριακοσίοις ὄντας ἀναπαύειν, ὅταν τούτου δεόμενοι
τυγχάνωσι, τοὺς δὲ νομίζοντας ἀπολλύειν, ὅταν εἰς τὸ
κοινόν τι δαπανήσωσιν, ἄγειν εἰς τοὺς προεισφέρον-
τας καὶ μὴ ἐπιτρέπειν δραπετεύειν. λέγε πρῶτον μὲν
τὴν μαρτυριάν, ἔπειτα τὴν ἀπόφασιν αὐτοῦ.

MAPTTPIA. ΑΠΟΦΑΣΙΣ.

”Ea ταῦτα. καίτοι πολλὰ τῶν ἔνδοθεν ἐκφορήσας
ὦ ἄνδρες δικασταὶ Φαίνιππος, ἀνοίξας τὰ παρασεση·

 

μασμένα τῶν οἰκημάτων, ὡς ὑμῖν μεμαρτύρηται, καὶ 1047

καταλιπὼν ὅσ’ ἔδοξεν αὐτῷ, δευτέρῳ μηνὶ τὴν ἀπό-
φασιν ἔδωκε’ μοι τῆς οὐσίας. ἀλλ’ ὅμως ἔα ταῦτα.
λέγε δ’ ἐντευθενί Ἆέπὶ τούτοις τάδε ὀφείλω.’ ·

