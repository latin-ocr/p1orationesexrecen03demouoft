ΠΡΟΣ ΜΑΚΑΡΤΑΊῸΝ, 21

= ἱκετεύω πάντας ὑμᾶς ἄνδρες δικασταί, καὶ τὰ δίκαι’

εἰρηκὼς δέομαι βοηθῆσαί μοι καὶ μή με περιελαθέντα
περιιδεῖν ὑπὸ τούτων.

’ XLIII.

ΠΡΟΣ MAKAPTATON ΠΕΡΙ ΑΓΝΙΟΤ
KAHPOT.

ΤΠΟΘΕΣΙΣ.

(Αγνίας καὶ Εὐβουλίδης ἦσαν ἀνεψιοί, τούτων δ’ Ἁγνίας
ἐτελεύτησεν ἅπαις· ὅ δ’ Εὐβουλίδης θυγατέρα κατέλιπε Φυ-
λομάχην, ἥτις ἐπεδικάζετο τοῦ κλήρου τοῦ Ἁγνίου, ὡς οὖσα
ἐγγύτατα τῷ γένει. ἠμφισβήτουν δ’ αὐτῇ Γλαῦκός τις καὶ
Γλαύκων, οὐκ ἀγχιστεία γένους, ἀλλὰ διαθήκαις ι’σχυριζό·
μενοι. ὧν ἐν τῷ δικαστηρίῳ ψευδῶν ἐλεγχθεισῶν, παρα-
λαμβάνει τὸν κλῆρον ἡ Φυλομάχη. εἰσιὼν δ’ ὅ Θεόπομπος,
αὐτούς τε τούτους τοὺς ἡττημένους παραλαβὼν καὶ πρὸς
τούτοις Εύπόλεμον, προσεκαλέσατ’ εἰς διαδικασίαν τοῦ κλή-
ρου τὴν Φυλομάχην· ἐδίδου γὰρ ὁ νόμος τῷ βουλομένῳ
προσκαλεῖσθαι τὸν νενικηκότα καὶ ἔχοντα τὸν κλῆρον. κατα-
σκευασθείσης δὲ πρὸς ἀπάτην τῆς δίκης, ὥς φησι Σωσίθεος,
ἐνίκησεν ὃ Θεόπομπος. κάκεῖνος μὲν ἐτελεύτησεν υἱὸν navah—1050
πὼν Μακάρτατον· τῇ δὲ Φυλομάχῃ γίγνεται παῖς, ὃν ὠνόμασεν
Εὐβουλίδην καὶ εἰσεποίησεν υἱὸν Εὐβουλίδη τῷ ἑαυτῆς μὲν
πατρί, ἀνεψιῷ δὲ Ἁγνίου τοῦ τὸν κλῆρον καταλελοιπότος.
εἰσποιήσασα δ’ εἰσήγαγεν εἰς τοὺς φράτερας τοῦ Εὐβουλίδου
καὶ Ἁγνίου, καὶ οἱ φράτερες ἐδέξανθ’ ὡς δικαίως εἰσαγόμε-
νον. τούτων δὲ πραχθέντων ὁ παῖς εἰς διαδικασίαν τοῦ κλή-
ρου προσκέκληται Μακάρτατον τὸν υἱὸν τοῦ Θεοπόμπου. καὶ
λέγει τὸν λόγον Σωσίθεος ὁ φύσει πατὴρ τοῦ παιδός.

