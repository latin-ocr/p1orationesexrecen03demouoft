ΠΡΟΣ MAKAPTATON. 37

ὁτιοῦν ἔνεστι τὸ αὐτὸ ὄνομα τῶν έν τῷ Στρατίου οἴκῳ
ὄντων ἐκγόνων, ἀλλ’ οὐδὲ παραπλήσιον· ἀλλ’ αὐτοὶ
δι’ αὐτῶν πορεύονται έν τῷ οἴκῳ τῷ Ἀγνίου, τὰ ὀνό-
ματα παρ’ ἀλλήλων παραλαμβάνοντες. πανταχῇ δὴ καὶ
πάντα τρόπον ἐξελέγχονται ἐξ ἑτέρου οἴκου καὶ γένει
ἀπωτέρω ὄντες, καὶ ὀὐ προσῆκον αὐτοῖς κληρονομεῖν
οὐδενὸς τῶν Ἁγνίου. οἷς γὰρ δίδωσιν ὁ νομοθέτης
τὴν ἀγχιστείαν καὶ τὴν κληρονομίαν, τούτους ἀναγνῶ·
σεται ὑμῖν τοὺς νόμους.

ΝΟΜΟΣ. 1067

⁴ 51 Ὅστις ἂν μὴ διαθέμενος ἀποθάνῃ, ἐὰν μὲν παῖδας
καταλίπῃ θηλείας, σὺν ταύτῃσιν, ἐὰν δὲ μὴ, τούσδε κυ-
,ρίους εἶναι τῶν χρημάτων. ἐὰν μὲν ἀδελφοὶ ὦσιν ὅμο-
πάτορες· καὶ ἐὰν παῖδες ἐξ ἀδελφῶν γνήσιοι, τὴν τοῦ
πατρὸς μοῖραν λαγχάνειν’ ἐὰν δὲ μὴ ἀδελφοὶ ὦσιν ἢ
ἀδελφῶν παῖδες, * ποι * ἐξ αὐτῶν κατὰ ταύτὰ λαγχάνειν·
κρατεῖν δὲ τοὺς ἄρρενας καὶ τοὺς ἐκ τῶν ἀρρένων, ἐὰν
ἐκ τῶν αὐτῶν ὦσι, καὶ ἐὰν γένει ἀπωτέρω. ἐὰν δὲ μὴ
ὦσι πρὸς πατρὸς μέχρι ἀνεψιῶν παίδων, τοὺς πρὸς μη-
τρὸς [τοῦ ἀνδρὸς] κατὰ ταύτὰ κυρίους εἶναι. ἐὰν δὲ μηδε-
τέρωθεν ᾗ ἐντὸς τούτων, τὸν πρὸς πατρὸς ἐγγυτάτω κύριον
εἶναι. νόθῳ δὲ μηδὲ νόθῃ μὴ εἶναι ἀγχιστείαν μήθ’
ἱερῶν μήθ’ ὁσίων, ἀπ’ Εὐκλείδου ἄρχοντος.

52 Διαρρήδην λέγει ὁ νόμος ὦ ἄνδρες δικασταί, οἷς
δεῖ τὴν κληρονομίαν εἶναι· οὐ μὰ Δί’ οὐ Θεοπόμπῳ
οὐδὲ Μακαρτάτῳ τῷ Θεοπόμπου υἱεῖ, τοῖς μηδὲ τὸ
παράπαν ἐν τῷ οἴκῳ οὖσι τῷ Ἁγνίου. ἀλλὰ τίνι καὶ
δίδωσιν; τοῖς ἐκγόνοις τοῖς Ἁγνίου, τοῖς οὖσιν ἐν τῷ
οἴκῳ τῷ ἐκείνου. ταῦτα καὶ. ὁ νόμος λέγει, καὶ τὸ δι’·
καιον οὕτως ἔχει.

53 Οὐ τοίνυν ὦ ἄνδρες δικασταὶ ταῦτα μὲν ἔδωκεν

