43 xmv. [ΔΗΜΟΣΘΕΝΟΤΣ]

ἐμούς, ἀλλ’ είς τοὺς Εὐβουλίδου καὶ Ἁγνίου καὶ Μα-

82 καρτάτου τουτουί. καὶ ὅτε εἰσήγετο, οἱ μὲν ἄλλοι

88

φράτερες κρύβδην ἔφερον τὴν ψῆφον, οὑτοσὶ δὲ Ma-
κάρτατος φανερᾷ ψήφῳ ἐψηφίσατο ὀρθῶς εἰσάγεσθαι
Εὐβουλίδῃ υἱὸν τὸν παῖδα τουτονί, οὐκ ἐθελήσας ἅψα-
σθαι τοῦ ῖερείου οὐδ’ ἀπαγαγεῖν ἀπὸ τοῦ βωμοῦ ὑπεύ-
θυνον αὑτὸν ποιήσας· ἀλλὰ καὶ τὴν μερίδα τῶν κρεῶν
ς’όχετο λαβὼν παρὰ τοῦ παιδὸς τουτουί, ὥσπερ καὶ οἵ
ἄλλοι φράτερες. νομίζετε δὴ τὸν παῖδα τουτονὶ ὦ
ἄνδρες δικασταὶ ἱκετηρίαν ὑμῖν προκεῖσθαι ὑπὲρ τῶν
τετελευτηκότων Ἁγνίου καὶ Εὐβουλίδου καὶ τῶν ἄλλων
τῶν ἀπὸ τοῦ Ἁγνίου, καὶ ἱκετεύειν αὐτοὺς ὑμᾶς τοὺς
δικαστάς, ὅπως μὴ ἐξερημωθήσεται αὐτῶν ὁ οἶκος ὑπὸ

τῶν μιαρῶν τούτων θηρίων, οἵ εἰσιν ἐκ τοῦ Στρατίου 107

οἴκου, ἐν δὲ τῷ Ἁγνίου οὐδεπώποτ’ ἐγένοντο· μηδ’
ἐπιτρέψητε τούτοις ἔχειν τὰ μὴ προσήκοντα, ἀλλ’ ἀπο-
δοῦναι ἀναγκάσατε εἰς τὸν Ἀγνίου οἷκον τοῖς προσή-
κουσι τοῖς Ἁγνίου. ἐγὼ μὲν οὖν ἐκείνοις τε βοηθῶ
τοῖς τετελευτηκόσι καὶ τοῖς νόμοις τοῖς περὶ τούτων
κειμένοις, δέομαι δὲ καὶ ὑμῶν ὦ ἄνδρες δικασταὶ καὶ
ἱκετεύω καὶ ἀντιβολῶ, μὴ περιίδητε μήτε τὸν παῖδα
τουτονὶ ὑβρισθέντα ὑπὸ τούτων, μήτε τοὺς προγόνους
τοὺς τουτουὶ ἔτι μᾶλλον καταφρονουμένους ἣ νῦν
καταπεφρόνηνται, ἐὰν διαπράξωνται οὗτοι ἃ βούλονται·
ἀλλὰ τοῖς τε νόμοις βοηθεῖτε καὶ τῶν τετελευτηκότων
ἐπιμελεῖσθε, ὅπως μὴ ἐξερημωθῇ αὐτῶν ὁ οἶκος. καὶ

ταῦτα ποιοῦντες τά τε δίκαια ψηφιεῖσθε καὶ τὰ εὔορκα

καὶ τὰ ὑμῖν αὐτοῖς συμφέροντα.

 

