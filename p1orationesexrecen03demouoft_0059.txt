ΠΡΟΣ ΑΕΩΧΑΡΗ. 53

2⁵ ιε δὲ πρὸς ἀνδρῶν ἡμεῖς ἐσμεν ἐγγυτάτω. πρὸς δὲ καὶ

ἓ ἐκ γυναικῶν οἱ αὐτοὶ οὗτοι· ὁ γὰρ Μειδυλίδης ἀδελ-
φὸς ἦν τοῦ Ἀρχιάδου, τοῦ δὲ Μειδυλίδου θυγάτηρ ’ἡ
τοῦ ἐμοῦ πατρὸς μήτηρ, ὥστε γίγνεται Ἀρχιάδης,
ὑπὲρ οὗ τοῦ κλήρου τὴν ἐπιδικασίαν ποιούμεθα νυνί,
θεῖος τῇ τοῦ πατρὸς τοῦ ἐμοῦ μητρὶ ἐκ πατραδέλφων,
πρὸς ἀνδρῶν ἔχων τὴν συγγένειαν ταύτην καὶ οὐ πρὸς
γυναικῶν. Λεώστρατος δ’ οὑτοσὶ γένει τε ἀπωτέρω
ἐστὶ καὶ πρὸς γυναικῶν οἰκεῖος Ἀρχιάδῃ· ἡ γὰρ [τοῦ]
Λεωκράτους μήτηρ τοῦ τούτου πατρὸς ἀδελφιδῆ ἦν
τῷ Ἀρχιάδῃ ἐκείνω καὶ τςό Μειδυλίδῃ, ἀφ’ ὧν ἡμεῖς
ὄντες ἀξιοῦμεν τῆς κληρονομίας τυχεῖν.

14 Πρῶτον μὲν οὖν ὦ ἄνδρες δικασταὶ τὸ γένος ἡμῶν
ὅτι οὕτως ἔχει, ὥσπερ καὶ λέγομεν, ἀναγνώσεται ὑμῖν
τὰς μαρτυρίας, ἔπειτα μετὰ ταῦτα τὸν νόμον αὐτὸν
τὸν τοῖς τε γένεσι καὶ τοῖς ἐγγυτάτω πρὸς ἀνδρῶν
τὰς κληρονομίας ἀποδιδόντα· τὰ γὰρ κεφάλαια τοῦ
ἀγῶνος, καὶ ὑπὲρ ὧν ὀμωμοκότες οἴσετε τὴν ψῆφον, 1086
σχεδόν τι ταῦτ’ ἔστιν. καί μοι κάλει τούς τε μάρτυ-
ρας δευρὶ καὶ τὸν νόμον ἀναγίγνωσκε.

ΜΑΡΤΤΡΕΣ. ΝΟΜΟΣ.

¹5 Τὰ μὲν τοίνυν περὶ τὸ γένος τό τε τούτων καὶ τὸ
ἡμέτερον οὕτως ἔχει ὦ ἄνδρες δικασταί, ὥστε τοὺς
ἐπιδεδειχότας ἐξ αὐτῶν τῶν μαρτυριῶν ὡς εἰσὶ γένει
ἐγγυτέρω, προσήκει κληρονομεῖν, καὶ μὴ τὴν τοῦ δια-
μαρτυρήσαντος ἀπόνοιαν κρείττω τῶν ὑμετέρων νόμων
γενέσθαι. καὶ γὰρ εἰ τῇ ποιήσει ἰσχυρίζονται, ἣν ὡς
ἐγένετο ἡμεῖς δείξομεν, τετελευτηκότος γε τοῦ εἰσποιη-
θέντος δήπου ἄπαιδος καὶ τοῦ οἴκου μέχρι τῆς ἡμε-
τέρας λήξεως ἐξηρημωμένου. πῶς οὐ προσήκει τούς

