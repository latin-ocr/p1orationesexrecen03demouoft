ΠΡΟΣ ΛΕῼΧΑΡΗ. 57

τῷ ’Ἀρχιάδῃ υίόν·» ἐπειδὴ δ’ ἡμεῖς συγγενεῖς ὄντες
ἥκομεν εἰς τὸ μέσον, τηνικαῦτα εἰσποεῖς, ἵνα τὴν οὐ·
σίαν κατάσχῃς. καὶ φῂς μὲν οὐδὲν εἶναι τῷ Ἀρχιάδῃ,
πρὸς ὃν εἰσεποιήθης, διαμαρτυρεῖς δὲ πρὸς ἡμᾶς, τὸ

ὁμολογούμενον γένος ἐξελαύνων· εἰ γὰρ μηδέν ἐστιν 1039

ἐν τῷ οἴκῳ, τί σὺ ἐλαττοῖ τοῦ μηδενὸς ἡμῶν κληρο-
νομησάντωνς ἀλλὰ γὰρ ἡ ἀναίδεια καὶ ἡ πλεονεξία
τοιαύτη ἐστὶν αὐτοῦ ὦ ἄνδρες δικασταί, ὥσθ’ ἡγεῖσθαι
δεῖν ἐν Ἐλευσινίοις τε ’τὴν πατρῴαν οὐσίαν ε’πανελ-
θὼν ἔχειν, ἐφ’ ἅ τ’ εἰσεποιήθη, μὴ ὄντος ἐν τςό οἴκῳ
υἱοῦ, καὶ τούτων κύριος γενέσθαι. καὶ ταῦτα πάντα
ῥᾳδίως διοικεῖται* πρὸς γὰρ ἀνθρώπους ἡμᾶς πένητας
καὶ ἀδυνάτους ἔχων ἀναλίσκειν ἐκ τῶν ἀλλοτρίων
πολὺ περίεστιν. διόπερ οἶμαι ὑμᾶς δεῖν βοηθεῖν τοῖς
μὴ πλεονεκτῆσαί τι βουλομένοις, ἀλλ’ ἀγαπῶσιν ε’άν
τις ἡμᾶς τῶν Ινόμων ἐᾷ τυγχάνειν. τί γὰρ δεῖ ποιεῖν
ἡμᾶς ὦ ἄνδρες δικασταίς διὰ τριῶν τῆς ποήσεως ἐμμε-
νούσης, καὶ τοῦ τελευταίου ἐγκαταλειφθέντος, τούτου
ἄπαιδος τετελευτηκότος, μὴ κομίσασθαι τὰ ἡμέτερ’
αὐτῶν χρόνῳ ποτέ; τοῦτο τοίνυν ἔχοντες τὸ δίκαιον
ἐλάχομεν τοῦ κλήρου πρὸς τὸν ἄρχοντα. οὑτοσὶ δὲ
Λεωχάρης προπετῶς διαμαρτυρήσας τὰ ψευδῆ, οἴεται
δεῖν παρὰ πάντας τοὺς νόμους ἀποστερῆσαι ἡμᾶς τῆς
κληρονομίας.

Πρῶτον μὲν οὖν, ὅτι τά τε περὶ τὰς ποήσεις καὶ
τὸ γένος τὸ τούτων ἀληθῆ εἰρήκαμεν, καὶ ἡ λουτρο-
φόρος ἐφέστηκεν ἐπὶ τῷ τοῦ Ἀρχιάδου μνήματι, ταύ-
τας ὑμῖν τὰς μαρτυρίας βουλόμεθ’ ἀναγνῶναι· ἔπειτ’
ἤδη καὶ τὰ λοιπὰ ’σαφῶς διδάξομεν ὑμᾶς, ὥστ’ ἐξελέγ-
ξαι τούτους τὰ ψευδῆ διαμεμαρτυρηκότας. καί μοι
λαβὲ τὰς μαρτυρίας ἃς λέγω.

