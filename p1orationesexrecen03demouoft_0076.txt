νζη

70· XLV. ΔΗΜΟΣΘΕΝΟΤΣ

μάτων, παρέσχετο ψευδεῖς, καὶ μισθώσεώς τινος
ἐσκευωρημένης καὶ διαθήκης οὐδεπώποτε γενομένης.
ῦπρολαβὼν δέ μου πρότερος λέγειν, διὰ τὸ παραγρα-
φὴν εἶναι καὶ μὴ εὐθυδικίᾳ εἰσιέναι, καὶ ταῦτ’· ἀνα-
γνοὺς καὶ τᾶλλ’ ὡς αὐτῷ συμφέρειν ἡγεῖτο ψευσά-
μενος, οὕτω διέθηκε τοὺς δικαστάς, ὥστε φωνὴν μηδ’ ’
ἡντινοῦν ἐθέλειν ἀκούειν ἡμῶν· προσοφλὼν δὲ τὴν
ἐπωβελίαν καὶ οὐδὲ λόγου τυχεῖν ἀξιωθείς, ἀλλ’ ὑβρι-
σθεὶς ὡς οὐκ οἷδ’ εἴ τις πώποτ’ ¹ ἄλλος ἀνθρώπων,
ἀπῄειν βαρέως ὦ ἄνδρες Ἀθηναῖοι καὶ χαλεπῶς φέ-
⁷ ρων. λόγον δ’ ἐμαυτῷ διδοὺς εὑρίσκω τοῖς δικάσασι
μὲν τότε πολλὴν συγγνώμην οὖσαν ζ’έγὼ γὰρ αὐτὸς
οὐκ ἂν οἷδ’ ὅ τι ἄλλ’ εἶχον ψηφίσασθαι, τῶν πεπρα-
γμένων μὲν μηδὲν εἰδὼς, τὰ δὲ μαρτυρούμεν’ ἀκούων),
τούτους δ’ ἀξίους ὄντας ὀργῆς, οἳ τῷ τὰ ψευδῆ μαρ-
τυρεῖν αἴτιοι τούτων ἐγένοντο. περὶ μὲν δὴ τῶν ἄλλων
τῶν μεμαρτυρηκότων, ὅταν πρὸς ἐκείνους εἰσίω, τότ’
ε’ρῶ· περὶ ὧν δ’ οὑτοσὶ Στέφανος μεμαρτύρηκεν, ἤδη
8 πειράσομαι διδάσκειν ὑμᾶς. λαβὲ δ’ αὐτὴν τὴν μαρα
τυρίαν καὶ ἀνάγνωθί μοι, ἵν’ ἐξ αὐτῆς ἐπιδεικνύω.
λέγε· σὺ δ’ ἐπίλαβε τὸ ὕδωρ.

ΜΑΡΤΊῬΙΑ.ι 1104

Στέφανος Μενεκλέους Ἀχαρνεύς, Ἔνδιος Ἐπιγένους
Λαμπτρεύς, Σκύθης Ἁρματέως Κυδαθηναιεὺς μαρτυροῦσι
παρεῖναι πρὸς τῷ διαιτητῇ Τεισίᾳ Ἀχαρνεῖ, ὅτε προύκα-
λεῖτο Φορμίων Ἀπολλόδωρον, εἰ μή φησιν ἀντίγραφα
εἶναι τῶν διαθηκῶν τῶν Πασίωνος τὸ γραμματεῖον ὃ
ἐνεβάλετο Φορμίων εἰς τὸν ἐχῖνον, ἀνοίγειν τὰς διαθήκας
τὰς Πασίωνος, ἃς παρεῖχε πρὸς τὸν διαιτητὴν Ἀμφίας
ὁ Κηφισοφῶντος κηδεστής· Ἀπολλόδωρον δὲ οὐκ ἐθέλειν

 

