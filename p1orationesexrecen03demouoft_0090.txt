84 XLV. ΔΗΜΟΣΘΕΝΟΤΣ

σατο τὸν Φορμίωνος πλοῦτον ἣ τὰ τῆς συγγενείας
55 ἀναγκαῖα; ἀλλὰ μὴν ὅτι ταῦτ’ ἀληθῆ λέγω, λαβέ τὴν
μαρτυρίαν τὴν Δεινίου κάναγίγνωσκε, καὶ κάλει Δεινίαν.

ΜΑΡΤΤΡΙΑ.

Δεινίας Θεομνήστου Ἀθμονεὺς μαρτυρεῖ τὴν θυγα-
τέρα <τὴν> αὑτοῦ ἐκδοῦναι Ἀπολλοδώρῳ κατὰ τοὺς νό-
μους γυναῐκα ἔχειν, καὶ μηδεπώποτε παραγενέσθαι μηδὲ
αἰσθέσθαι, ὅτι Ἀπολλόδωρος ἀφῆκε τῶν ἐγκλημάτων ἁπάν-
των Φορμίωνα.

56 Ὅμοιός γ’ ὁ Δεινίας ὦ ἄνδρες δικασταὶ τούτῳ, ὃς
ὑπὲρ τῆς θυγατρὸς καὶ τῶν θυγατριδῶν καὶ ἐμοῦ τοῦ
κηδεστοῦ διὰ τὴν συγγένειαν οὐδὲ τάληθῆ μαρτυρεῖν
ἐθέλει κατὰ τούτου. ἀλλ’ οὐχ οὑτοσὶ Στέφανος, οὐκ
ὤκνησε καθ’ ἡμῶν τὰ ψευδῆ μαρτυρεῖν, οὐδ’, εἰ μη-
δένα τῶν ἄλλων, τὴν αὑτοῦ μητέρα ᾐσχύνθη τοῖς ἀπ’
ἐκείνης οἰκείοις τῆς ἐσχάτης ἐνδείας αἰτιος γενόμενος.

57 “0 τοίνυν ἔπαθον δεινότατον καὶ ἐφ’ ᾧ μάλιστ’
ἐξεπλάγην ὅτ’ ἠγωνιζόμην ὦ ἄνδρες δικασταί, τοῦθ’
ὑμῖν εἰπεῖν βούλομαι· τήν τε γὰρ τούτου πονηρίαν
ἔτι μᾶλλον ὑμεῖς ὄψεσθε, καὶ ἐγὼ τῶν γεγενημένων
ἀποδυράμενος τὰ πλεῖστα πρὸς ὑμᾶς ὡσπερεὶ ῥᾴων
ἔσομαι. τὴν γὰρ μαρτυριάν, ἣν ᾤμην εἶναι καὶ δι’ ἧςιιιθ ,
ἦν ὁ πλεῖστος ἔλεγχός μοι, ταύτην οὐχ εὗρον ἐνοῦσαν

58 ἐν τῷ ἐχίνῳ. τότε μὲν δὴ τῷ κακῷ πληγεὶς οὐδὲν
ἀλλ’ εἶχον [ποιῆσαι] πλὴν ὑπολαμβάνειν, τὴν ἀρχὴν
ἠδικηκέναι με καὶ τὸν ἐχῖνον κεκινηκέναι. νῦν δ’ ἀφ’
ὧν ὕστερον πέπυσμαι, πρὸς αὐτῷ τῷ διαιτητῇ Στέ-
φανον τουτονὶ ταύτην ὑφῃρημένον εὑρίσκω, πρὸς μαρ-
τυριάν τιν’, ἵν’ ἐξορκώσαιμ’, ἀναστάντος ἐμοῦ. καὶ
ὅτι ταῦτ’ ἀληθῆ λέγω, πρῶτον μὲν ὑμῖν μαρτυρήσουσι

 

