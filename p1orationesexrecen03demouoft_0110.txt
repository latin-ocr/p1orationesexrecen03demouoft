4

5

104 XLVII. [AHMOLGOENOTXJ

όΜάλιστα μὲν οὖν ἂν ἠβουλόμην μὴ ἔχειν πρά-
γματα· εἰ δ’ οὖν ἀναγκάζοι τις, πρὸς τοιούτους ἡδύ
ἐστιν εἰσιέναι, οἳ μὴ ἀγνῶτές εἰσιν ὑμῖν. νῦν δὲ
πλείων μοι λόγος ἔσται ἐξελέγχοντι τὸν τρόπον αὐ-
τῶν, ἢ τὴν μαρτυρίαν ψευδῆ οὖσαν. περὶ μὲν γὰρ
τῆς μαρτυρίας, ὅτι ψευδῆ μεμαρτυρήκασιν, αὐτοί μοι
δοκοῦσιν ἔργῳ ἐξελέγχειν αὐτούς, καὶ οὐκ ἄλλους με
δεῖ μάρτυρας παρασχέσθαι ἢ αὐτοὺς τούτους· ἐξὸν γὰρ
αὐτοῖς ἀπηλλάχθαι πραγμάτων καὶ μὴ κινδυνεύειν εἰσ-
ιόντας εἰς ὑμᾶς, ἔργῳ βεβαιώσαντας ὡς ἀληθής ἐστιν
ἡ μαρτυρία, οὐκ ἠθελήκασι παραδοῦναι τὴν ἅνθρω-
πον, ἣν μεμαρτυρήκασι προκαλέσασθαι πρὸς τῷ διαι-
τητῇ Πυθοδώρῳ ἐκ Κηδῶν παραδιδόναι ἕτοιμον εἶναι
Θεόφημον, ἠξίουν δ’ ἐγὼ παραλαμβάνειν, ὡς οἱ μάρ-
τυρες ὑμῖν oc τότε παραγενόμενοι ἐμαρτύρησαν ἐν τῷ
δικαστηρίῳ, καὶ νυνὶ δὲ μαρτυρήσουσι. καὶ Θεόφημος
αὐτοῖς ὡς ἀληθῆ μεμαρτυρηκόσιν οὐκ ἐπεσκήψατο, οὐδ’
ἐπεξέρχεται τῶν ψευδομαρτυριῶν. σχεδὸν μὲν οὖν τι
καὶ αὐτοί μοι ὁμολογοῦσιν ἐν τῇ μαρτυρία ἐθέλειν με
παραλαμβάνειν τὴν ἄνθρωπον, Θεόφημον δὲ ἀναβάλ·
λεσθαι κελεύειν, ἐμὲ δὲ οὐκ ἐθέλειν. ἢν δ’ ἐγὼ μὲν
ἠξίωσα παραλαβεῖν, Θεόφημος δὲ προύκαλέσατο παρα-
δοῦναι, ὡς οὗτοί φασι, τὸ δὲ σῶμα οὐδεὶς εἶδε παρόν,
οὔτε τότε πρὸς τῷ διαιτητῇ οὔτε ὕστερον πρὸς τῷ δι-
καστηρίῳ οὔτ’ ἄλλοθι οὐδαμοῦ παραδιδόμενον, ἐμαρ-
τύρησαν δὲ οἵ μάρτυρες οὗτοι ὡς ἐθέλοι παραδοῦναι
Θεόφημος καὶ πρόκλησιν προκαλοῖτο, ᾠήθησαν δὲ οἵ
δικασταὶ ἀληθῆ εἶναι τὴν μαρτυρίαν, φεύγειν δ’ ἐμὲ
τὸν ἔλεγχον τὸν ἐκ τῆς ἀνθρώπου περὶ τῆς αἰκείας,
ὁπότερος ἡμῶν ἦρξε χειρῶν ἀδίκων· τοῦτο γάρ ἐστιν
ἡ αἴκεια· πῶς οὐκ ἀναγκαῖόν ε’στι τούτους τοὺς μάρ-

 

