ΚΑΤΑ ETEPP. ΚΑΙ mmmm. ΨΕΤΔ 109

τριηράρχοις τοῖς ἐκπλέουσι τότε καὶ τοῖς ἐπιμεληταῖς
τοῖς έν ταῖς συμμορίαις. ὁ δὲ νόμος ὁ τοῦ Περιάνδρου
ἠνάγκαζε καὶ προσέταττε παραλαβεῖν τοὺς ὀφείλοντας
τὰ σκεύη, καθ’ ὃν αἱ συμμορίαι συνετάχθησαν. πρὸς
δὲ τούτοις ἕτερον ψήφισμα δήμου ἠνάγκαζε τὸ πρὸς
μέρος ἡμῖν διδόναι τῶν ὀφειλόντων ἕκαστον εἰσπρα-
ξασθαι. ἕτυχον δὴ ἐγὼ μὲν τριηραρχῶν καὶ ἐπιμελητὴς
ὢν τῆς συμμορίας, Δημοχάρης δὲ ὁ Παιανιεὺς ἐν τῇ
συμμορίᾳ ὢν καὶ ὀφείλων τῇ πόλει σκεύη μετὰ Θεο-
φήμου τουτουί, συντριήραρχος γενόμενος. γεγραμμέ·
Ινους οὖν αὐτοὺς ἀμφοτέρους ἐν τῇ στήλῃ ὀφείλοντας
τοὶΥ σκεύη τῇ πόλει, ἡ ἀρχὴ παραλαβοῦσα παρὰ τῆς
προτέρας ἀρχῆς, ἡμῖν παρέδωκε κατά τε τὸν νόμον
καὶ τὰ ψηφίσματα. ἐξ ἀνάγκης οὖν ἦν μοι παραλαβεῖν.
ἐπεὶ ἐν τςό πρόσθεν χρόνῳ πολλὰς τριηραρχίας τετριη- 1146
ραρχηκὼς ὑμῖν, οὐδεπώποτε ἔλαβον σκεύη ἐκ τοῦ
νεωρίου, ἀλλ’ αὐτὸς ι’διά παρεσκεύαζον, ὁπότε δέοι,
ἵνα ὡςι ἐλάχιστα πράγματα ἔχοιμι πρὸς τὴν πόλιν·
τότε δὲ κατά τε τὰ ψηφίσματα καὶ τὸν νόμον ἠναγκα-
ζόμην παραλαβεῖν. ὡς δὲ ταῦτ’ ἀληθῆ λέγω, τούτων
ὑμῖν μάρτυρας παρέξομαι τό τε ψήφισμα καὶ τὸν νό-
μον, ἔπειτα τὴν ἀρχὴν αὐτὴν τὴν παραδοῦσαν καὶ
εἰσαγαγοῦσαν εἰς τὸ δικαστήριον, εἶτα τοὺς ἐκ τῆς
συμμορίας, ἧς ἧν ἐπιμελητὴς καὶ τριήραρχος. καί μοι
ἀνάγνωθι.

ΝΟΜΟΣ. ΨΗΦΙΣΜΑ. MAPTTPIAI.

Ὡς μὲν τοίνυν πολλή μοι ἀνάγκη ἦν παραλαβεῖν
τους ὀφείλοντας τῇ πόλει, τοῦ τε νόμου ἀκούετε καὶ
τῶν ψηφισμάτων· ὡς δὲ καὶ παρέλαβον παρὰ τῆς ἀρ-
χῆς, ὁ παραδοὺς ὑμῖν μεμαρτύρηκεν. σκέψασθαι οὗν

