65'

66

ΚΑΤΑ ΕΤΕΡΓ. ΚΑΙ ΜΝΗΣΙΒ. ΨΕΤΔ. 121

,προτεραίᾳ ἐν τῷ πύργῳ ἦν καὶ οὐκ ἔτυχεν ἔξω ὄντα,

ἐπειδὴ δ’ ἐγὼ ἦλθον, διὰ τὴν χρείαν κατηνέχθη, ἐκ-
βαλὼν τὴν θύραν ἤνπερ καὶ τῇ προτεραίᾳ ἐξέβαλον
κακῶς ἐνεστηκυῖαν, ὠχετό μου λαβὼν τὰ σκεύη· ᾧ
οὔτε δίκην ὠφλήκειν, οὔτε συμβόλαιον ἦν μοι πρὸς
αὐτὸν οὐδέν. ἐκτίνοντος δέ μου τῷ Θεοφήμῳ, ᾧ ὠφλ ή«
κειν τὴν δίκην, ἐπειδὴ ἐξέτινον πολλῶν παρόντων μαρι
τύρων χιλίας μὲν καὶ ἑκατὸν δραχμὰς <τὴν καταδίκην,
ὀγδοήκοντα δὲ καὶ ἑκατὸν δραχμὰς) καὶ τρεῖς καὶ δύ’
ὀβολὼ τὴν ἐπωβελίαν, τριάκοντα δὲ τά πρυτανεῖα (τῶν
γὰρ ἄλλων οὐδὲν αὐτῷ ἐπιτιμίων ὦφλον), λαβὼν τοί-
νυν παρ’ ἐμοῦ ἐπὶ τῇ τραπέζῃ χιλίας τριακοσίας δέκα
τρεῖς δύ’ ὀβολὼ τὸ σύμπαν κεφάλαιον, ἀπαιτοῦντος
ἐμοῦ τά τε πρόβατα καὶ τὰ ἀνδράποδα καὶ τὰ σκεύη
ἃ ἡρπάκει μου, οὐκ ἔφη ἀποδώσειν μοι, εἰ μή τις αὐ-
τὸν ἀφήσει καὶ τοὺς μετ’ αὐτοῦ τῶν ἐγκλημάτων καὶ

τοὺς μάρτυρας τῶν ψευδομαρτυριῶν. ταῦτα δὲ ἀπο-1159

κριναμένου αὐτοῦ, μάρτυρας μὲν ἐποιησάμην τῆς ἀπο-
κρίσεως τοὺς παρόντας, τὴν δὲ δίκην ἐξέτεισα, ὑπερή-4
μερον γὰρ οὐκ ᾤμην δεῖν ἐμαυτὸν εἶναι. Εὔεργον δ’
οὐδ’ ᾔδειν εἰσεληλυθότα μου εἰς τὴν οἰκίαν ταύτῃ τῇ
ἡμέρᾳ, ἀλλ’ αὐτίκα ἡ δίκη ἐξετέτειστο, καὶ εἶχεν ὁ Θεό-
φημος τά τε πρόβατα καὶ τὰ ἀνδράποδα καὶ τὰ σκεύη
τὰ τῇ προτεραίᾳ περιγενόμενα, καὶ ἄγγελος ἦλθέ μοι
λιθοκόπος τις, τὸ πλησίον μνῆμα ἐργαζόμενος, ὅτι πά-
λιν οἰ’χεται Εὔεργος τὰ ὑπόλοιπά μου σκεύη ἐκφορή-
σας ἐκ τῆς οἰκίας· πρὸς ὃν οὐδέν μοι πρᾶγμα ἦν. ὡς
οὖν ἀληθῆ λέγω, καὶ ὅτι τῇ μὲν προτεραίᾳ εἰλήφεσάν
μου τὰ ἐνέχυρα, τῇ δ’ ὑστεραίᾳ ἐκομίσαντο τὸ ἀργύ-
ριον παρ’ ἐμοῦ (καίτοι πῶς ἂν, εἰ μὴ πεπορισμένον
τε ἦν καὶ ἐπηγγέλκειν αὐτοῖς , εὐθὺς ἂν ἀπε’λαβον;)

