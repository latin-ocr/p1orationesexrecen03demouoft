RATA ETEPP. ΚΑΙ ΜΝΗΣΙΒ. ΨΕΤΔ. 123

συμβουλεύομέν σοι· ἐπειδὴ αὐτὸς μὲν οὐ παρεγένου,
’ ἡ δὲ γυνὴ καὶ τὰ παιδία, ἄλλοι δέ σοι μάρτυρες οὐκ
εἰσίν· ὀνομαστὶ μὲν μηδενὶ προαγορεύειν, τοῖς δεδρα-
κόσι δὲ καὶ κτείνασιν, εἶτα πρὸς τὸν βασιλέα μὴ λαγ-
‘10 χάνειν. οὐδὲ γὰρ ἐν ’τῷ νόμω ἔστι σοι· οὐ γάρ ἐστιν
ἐν γένει σοι ἡ ἄνθρωπος, οὐδὲ θεράπαινα, ἐξ ὧν σὺ
λέγεις· οἱ δὲ νόμοι τούτων κελεύουσι τὴν δίωξιν εἷ-
ναι· ὥστ’ εἰ διομεῖ ἐπὶ Παλλαδίῳ αὐτὸς καὶ ἡ γυνὴ
καὶ τὰ παιδία καὶ καταράσεσθε αὑτοῖς καὶ τῇ οἰκίᾳ,
χείρων τε δόξεις πολλοῖς εἶναι, κᾶν μὲν ἀποφύγῃ σ’,
ἐπιωρκηκέναι, ἐὰν δὲ ἕλῃς, φθονήσει. ἀλλ’ ὑπὲρ σεαυ-
τοῦ καὶ τῆς οἰκίας ἀφοσιωσάμενος ὡς ῥᾷστα τὴν συμ- 1161
u φορὰν φέρειν, ἄλλῃ δὲ εἴ πῃ βούλει, τιμωροῦ.’ ταῦτα
ἀκούσας ἐγὼ τῶν ἐξηγητῶν, καὶ τοὺς νόμους ἐπισκε-
ψάμενος τοὺς τοῦ Δράκοντος ἐκ τῆς στήλης, ἐβουλευό-
μην μετὰ τῶν φίλων ὅ τι χρή με ποιεῖν. συμβου-
λευόντων δέ μοι ταύτά, ἃ μὲν ὑπὲρ τῆς οἰκίας προσ-
ῆκέ μοικπρᾶξαι καὶ ἃ ἐξηγήσαντό μοι 015 ἐξηγηταί,
ἐποίησα, ἃ δ’ ἐκ τῶν νόμων οὐκέτι μοι προσῆκεν,
'12 ἡσυχίαν εἶχον. κελεύει γὰρ ὁ νόμος ὦ ἄνδρες δικασταὶ
τοὺς προσήκοντας ἐπεξιέναι μέχρι ἀνεψιαδῶν, καὶ ἐν
τῷ ὅρκῳ ἐπερωτᾶν, τί προσήκων ἐστί, κᾶν οἰκέτης ᾖ,
τούτων τὰς ἐπισκήψεις εἶναι. ἐμοὶ δὲ οὔτε γένει προσ-
ῆκεν ἡ ἄνθρωπος οὐδέν, εἰ μὴ ὅσον τιτθὴ γενομένη,
οὐδ’ αὖ θεράπαινά γε· ἀφεῖτο γὰρ ὑπὸ τοῦ πατρὸς
τοῦ ἐμοῦ ἐλευθέρα καὶ χωρὶς ᾤκει καὶ ἄνδρα ἔσχεν.
'13 ψεύσασθαι δὲ πρὸς ὑμᾶς καὶ διομόσασθαι αὐτὸς καὶ
τὸν υἱὸν καὶ τὴν γυναῖκα οὐκ ἂν ἐτόλμησα, οὐδ’ ἂν
εἰ εὖ ᾔδειν ὅτι αἱρήσοιμι αὐτούς· οὐ γὰρ οὕτως τού·
τους μισῶ, ὡς ἐμαυτὸν φιλῶ. ἵνα δὲ μὴ λόγῳ μόνον
ἀκούσητέ μου, αὐτὸν ὑμῖν τὸν νόμον ἀναγνώσεται.

