74

75

76

124 van. [ΔΗΜΟΣΘΕΝΟΎΣ]

ΝΟΜΟΣ.

Πολλαχόθεν μὲν οὖν οἶμαι ὦ ἄνδρες δικασταὶ κα·
ταφανῆ ὑμῖν τὴν μαρτυρίαν εἶναι ὡς ψευδής ἐστιν,
οὐχ ἥκιστα δ’ ἐκ τῶν πεπραγμένων αὐτοῖς ῥᾴδιον γνῶ-
ναι. οὗτοι γὰρ ᾤοντο ὦ ἄνδρες δικασταὶ ἐμέ, εἰ πολλά
μου λάβοιεν ἐνέχυρα, ἄσμενον ἀφήσειν [με] τοὺς μάρ-
τυρας τῶν ψευδομαρτυριῶν, ὥστε ἀπολαβεῖν με τὰ
ἐνέχυρα. καὶ ἐπειδὴ ἐδεήθην αὐτοῦ ἀναβαλέσθαι μοι
τὴν ὑπερημερίαν, ἄσμενος ἤκουσεν, ἵνα ὑπερήμερος

αὐτῷ γενοίμην καὶ ἐκφορήσαιτό μου ὡς πλεῖστα. καὶ 11

διὰ τοῦτο ἀκάκως καὶ ταχύ μοι ὡμολόγησεν, ἵνα πιθα-
νὸς γένηται καὶ μὴ καταφανὴς ἐπιβουλεύων, ἡγούμενος
οὐκ εἶναι αὑτῷ δι’ ἄλλου τρόπου τοὺς μάρτυρας ἀφε-
θῆναι τῶν ψευδομαρτυριῶν, ἢ διὰ τοῦ ἐξαπατῆσαι καὶ
λαβεῖν με ὑπερήμερον καὶ ἐκφορήσασθαι ὡς πλεῖστα·
οὐ γὰρ ὅσα ἔχουσι’ μου ᾤετο λήψεσθαι, ἀλλὰ πολλῷ
πλείω. καὶ τὸν μὲν ἄλλον χρόνον ἀνέμενεν, ὡς οὐ διὰ
ταχέων με ποριοῦντα αὐτῷ τὸ ἀργύριον, βουλόμενος
ὑπ’ αὐτοὺς τοὺς ἀγῶνας τῶν ψευδομαρτυριῶν τὴν ε’νε-
χυρασιάν μου ποιήσασθαι· ἐπειδὴ δ’ ἐπήγγειλα αὐτῷ
κομίσασθαι τὴν δίκην, ἐλθών μου τά τε σκεύη καὶ ’
τοὺς οἰκέτας καὶ τὰ πρόβατα ἔλαβεν ἀντὶ τοῦ ἀπολα-
βεῖν. γεωργῶ δὲ πρὸς τῷ ἱπποδρόμῳ, ὥστε οὐ πόρρω

’τέ’δει αὐτὸν ἐλθεῖν. ὅτι δ’ ἀληθῆ λέγω, μέγα τεκμή-

ριον ὑμῖν ἔστω· τῇ ὑστεραίᾳ γὰρ ἐκομίσατο τὸ ἀργύ-
ριον τῆς δίκης, ἢ τὰ ἐνέχυρα ἔλαβεν. καίτοι πῶς ἀν,
εί μὴ πεπορισμένον ἦν, εὐθὺς ἀπέλαβε τὸ ἀργύριον
χιλίας τριακοσίας δέκα τρεῖς δύ’ ὀβολώ; καὶ τὰ ἐνέ-
χυρά μοι οὐκ ἀπεδίδου, ἀλλ’ ἔτι καὶ νῦν ἔχει ὡς
ὑπερημέρου ὄντος. ὅτι δ’ οὐκ ἦν αὐτῷ ὑπερήμερος,
ἀνάγνωθί μοι τὴν μαρτυρίαν καὶ τὸν νόμον, ὃς κελεύει

 

