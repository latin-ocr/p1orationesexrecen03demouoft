ΚΑΤΑ οΛΤΜΠΙοΔῼΡοΥ. 129

Ἰ 3 δίκην. δέομαι οὖν ὑμῶν ὦ ἄνδρες δικασταί, ἀκούσαν-

¹ τας ἀμφοτέρων ἡμῶν καὶ αὐτοὺς δοκιμαστὰς τοῦ πρά-
γματος γενομένους, μάλιστα μὲν διαλλάξαντας ἀποπέμ-
ψαι, καὶ εὐεργέτας ἡμῶν ἀμφοτέρων ὑμᾶς γενέσθαι,
ἐὰν δ’ ἄρα μὴ ἐπιτυγχάνητε τούτου, ἐκ τῶν {meme-1168
πων τῷ τὰ δίκαια λέγοντι, τούτῳ τὴν ψῆφον ὑμᾶς
προσθέσθαι. πρῶτον μὲν οὖν μαρτυρίας ἀναγνώσεται,

ὅτι οὐκ, ἐγὼ αἴτιός εἰμι τοῦ εἰς τὸ ,δικαστήριον εἰσιέ-
ναι, ἀλλ’ οὗτος αὐτός. λέγε τὰς μαρτυρίας.

M APTTPIAI.

4 Ὅτι μὲν οὖν ὦ ἄνδρες δικασταὶ καὶ μέτρια καὶ
προσήκοντα προύκαλούμην Ὀλυμπιόδωρον, μεμαρτύρη-
ται ὑπὸ τῶν παραγενομένων. οὐκ ἐθέλοντος δε τού-
του οὐδ’ ὁτιοῦν ποιεῖν τῶν δικαίων, ἀναγκαῖόν ἐστι
πρὸς ὑμᾶς λέγειν περὶ ων ἀδικοῦμαι ὑπὸ Ὀλυμπιοδώ-

5 ρου. ἔστιδὲ βραχὺς ὁ λόγος. ἧν γὰρ ὦ ἄνδρες δικα-
σταὶ Κόμων Ἁλαιεὺς οἰκεῖος ἡμέτερος. οὗτος ὁ· Κό-
μων ἐτελεύτησεν’ άπαις ὀλίγον πάνυ χρόνον ἀρρωστήσας,
ἐβίω δε πολλὰ ἐτη, καὶ ἧν πρεσβύτης ὅτ’ ἐτελεύτα.
καὶ ἐγὼ ἐπειδη ᾐσθόμην ὅτι οὐχ οιός τ’ ἐστὶν περι-
γενέσθαι, μετεπεμψάμην τουτονὶ Ὀλυμπιόδωρον, ὅπως
ἂν παρῇ καὶ συνεπιμελῆται μεθ’ ἡμῶν ἁπάντων ὧν
προσῆκεν. καὶ Ὀλυμπιόδωρος οὑτοσὶ ὦ ἄνδρες δικα-
σταί, ἐπειδὴ ἦλθεν ὡς ἐμὲ καὶ τὴν ἀδελφὴν τὴν ἑαυ-

Βτοῦ, ἐμὴν δὲ γυναῖκα, μεθ’ ἡμῶν ἅπαντα διῴκει. ὄν-
· των δ’ ἡμῶν περὶ ταύτην τὴν πραγματείαν, ἐξαίφνης
λόγον μοι προσφέρει Ὀλυμπιόδωρος οὑτοσί, ὅτι καὶ ἡ
μήτηρ αὐτοῦ ,προσήκουσα εἴη τῷ Κόμωνι τῷ τετελευ-
τηκότι,.καὶ ὅτι δίκαιον εἴη καὶ αὑτὸν τὸ μέρος λαβεῖν
ἁπάντων, ὧν ὁ Κόμων κατέλιπεν. καὶ ,ἐγὼ ὦ ἄνδρες

Dauom-n. Vel. 111. 9

