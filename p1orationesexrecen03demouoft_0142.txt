136 ' vam. [AHMOEOENOTXJ

ἀγῶνος, ἐγὼ κατὰ τὰς συνθήκας καὶ τοὺς ὅρκους πάλιν
τὸ μέρος λάβοιμι παρὰ τούτου, ἐὰν δ’ ,ἄρ’ ἀποτύχῃ
καὶ τὰ ἔτερα ψηφίσωνται οῖ δικασταί, οὗτος παρ’ ἐμοῦ,
τὰ μέρη καλῶς καὶ δικαίως ἀπολαμβάνοι, ὥσπερ ὠμό-
σαμεν ἀλλήλοις καὶ συνεθέμεθα. ἐπειδὴ δὲ ταῦτ’ ἐβου-
λευσάμεθα καὶ ἐδόκει ἀσφαλέστατ’ εἶναι καὶ ἐμοὶ καὶ
Ὀλυμπιοδώρῳ, προσεκλήθησαν ἅπαντες οἱ ἔχοντες τὰ
τοῦ Κόμωνος κατὰ τὸν νόμον. καί μοι ἀνάγνωθι τὸν
νόμον, καθ’ ὃν ἡ πρόσκλησις ἐγένετο.

ΝΟΜΟΣ

⁸1 Κατὰ τὸν νόμον τοῦτον ὠ ἄνδρες δικασταὶ ἡ
πρόσκλησις ἐγένετο, καὶ τὰς ἀμφισβητήσεις ἀντεγρα-
ψάμεθα, ὃν τρόπον τουτῳὶ ἐδόκει Ὀλυμπιοδώρῳ. καὶ
μετὰ ταῦθ’ ὁ ἄρχων ἀνέκρινε πᾶσιν ἡμῖν τοῖς ἀμφι·
σβητοῦσι, καὶ ἀνακρίνας εἰσήγαγεν εἰς τὸ δικαστήριον.
καὶ οὑτοσὶ Ὀλυμπιόδωρος ἠγωνίζετο πρῶτος, καὶ ἕλε-
γεν ὅ τι ἐβούλετο, καὶ μαρτυρίας παρείχετο ἃς ἐδόκει 1176
τούτῳ· κάγὼ ὦ ἄνδρες δικασταὶ σιωπῇ ἐκαθήμην ε’πὶ
τοῦ ἑτέρου βήματος. τοῦτον δὲ τὸν τρόπον κατα-

³2 σκευασθέντος τοῦ ἀγῶνος ἐνίκησε ῥᾳδίως. νικήσας δὲ
καὶ διαπραξαμένων ἅπανθ’ ὅσα ἠβουλήθημεν ἑν τῷ
δικαστηρίῳ, καὶ ἀπολαβὼν παρὰ τῶν πρότερον ἐπιδι-
κασαμένων ὅσα ἦσαν ἐκεῖνοι παρ’ ἡμῶν εἰληφότες,
ταῦτα δὴ πάντ’ ἔχων καὶ τὸ ἀργύριον ὃ ἔλαβε παρὰ
τοῦ ἀνθρώπου τοῦ βασανισθέντος, οὐδ’ ὁτιοῦν ἠθέ-
ληκε τῶν δικαίων πρός με ποιῆσαι, ἀλλ’ ἔχει αὐτὸς
ἅπαντα, ὀμωμοκὼς καὶ συνθήκας πρός με ποιησάμενος
ἦ μὴν ἰσομοιρήσειν. καὶ αἱ συνθῆκαι αὗται ἔτι καὶ
νυνὶ κεῖνται παρὰ τῷ Ἀνδροκλείδῃ, καὶ μεμαρτύρηκεν

33 αὐτὸς πρὸς ὑμᾶς. βούλομαι δὲ καὶ περὶ τῶν ἄλλων

