RATA ‘OATMmOAszPom 137

ἁπάντων ὧν εἴρηκα μαρτυρίας ὑμῖν παρασχέσθαι, πρώ·
· τιστον μὲν τὸ ἐξ ἀρχῆς ὅτι ἐγὼ καὶ οὗτος ἡμῖν αὐ·
τοῖς δικάσαντες ἐνειμάμεθα τὸ ἴσον ἑκάτερος τῆς φα-
νερᾶς οὐσίας ἧς Κόμων κατέλιπεν. καί μοι λαβὲ ταύ-
την τὴν μαρτυρίαν πρῶτον, ἔπειτα τὰς ἄλλας ἁπάσας
ἀναγίγνωσκε.
MAPTTPIA.
34 Λαβὲ δή μοι καὶ τὴν πρόκλησιν, ἣν προεκαλεσά-
μην αὐτὸν περὶ τοῦ ἀργυρίου οὗ ἔλαβε παρὰ τοῦ ἀν·
θρώπου τοῦ βασανισθέντος.

ΠΡΟΚΛΗΣΙΣ.

Ἀναγίγνωσκε δὴ καὶ τὴν ἑτέραν μαρτυρίαν, ὅτι,
ἐπειδὴ ἐπεδικάσαντο oc ἀντίδικοι ἡμῶν, ἅπαντα πα-
ρέλαβον ὅσα ἡμεῖς εἴχομεν, πλὴν τῶν χρημάτων &vnn
εἶχεν Ὀλυμπιόδωρος παρὰ τοῦ βασανισθέντος ἀν-
θρώπου.

MAPTTPIA.

35 “Ov μὲν τρόπον ὦ ἄνδρες δικασταὶ ἐξ ἀρχῆς διε-
νειμάμεθα τὴν Κόμωνος οὐσίαν τὴν φανερὰν ἐγὼ καὶ
Ὀλυμπιόδωρος, καὶ λόγῳ ἀκηκόατε καὶ μεμαρτύρηται

ι ὑμῖν, καὶ ὡς οὗτος τὸ ἀργύριον ἔλαβε παρὰ τοῦ ἀν-
θρώπου τοῦ οἰκέτου, καὶ ὅτι oc ἐπιδικασάμενοι ἔλαβον
ὅσα ἡμεῖς εἴχομεν, ἕως πάλιν οὗτος ἐνίκησεν ἐν τῷ

36 δικαστηρίῳ. ἃ δὲ λέγων οὐκ ἀποδίδωσί μοι οὐδ’ ἐθέλει
τῶν δικαίων οὐδ’ ὁτιοῦν ποιεῖν, τούτοις ἤδη προσ-
έχετε τὸν ’νοῦν ὦ ἄνδρες δικασταί, ἵνα μὴ αὐτίκ’ ἐξα·
πατήσωσιν ὑμᾶς oc ῥήτορες, οὓς οὑτοσὶ παρεσκεύασται
ἐπ’ ἐμέ. λέγει μὲν οὗτος οὐδέποτε ταύτά, ἀλλ’ ὅ τι
ἂν τύχῃ ἀεί, καὶ περιιὼν προφάσεις ἀτόπους τινὰς καὶ
ὑπονοίας καὶ αἰτίας ψευδεῖς ἐπιφέρει, καὶ περὶ τὸ

