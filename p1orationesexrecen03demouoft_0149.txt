RATA οΔΤΜΠΙοΔΩΡοΤ. 143

βουλευόμενοςς ἵνα δὲ μὴ φάσκῃ ὦᾶνδρες δικασταί,
ἐπὶ διαβολῇ ταῦτα λέγειν με τοῦ ἀγῶνος ἕνεκα του-
τουί, μαρτυρίαν ὑμῖν ἀναγνώσεται τῶν τούτου οἰκείων
καὶ ἐμῶν. .
MAPTTPIA.

¹ ες Ὀλυμπιόδωρε-ος μὲν οὑτοσὶ τοιοῦτός ἐστιν ἅνθρω-
πος, οὐ μόνον ἄδικος, ἀλλὰ καὶ μελαγχολᾶν δοκῶν
ἅπασι τοῖς οἰκείοις καὶ τοῖς γνωρίμοις τῇ προαιρέσει
τοῦ βίου, καὶ ὅπερ Σόλων ὁ νομόθέτης λε’γει, πα-

· ραφρονῶν ὡς οὐδεὶς πώποτε παρεφρόνησεν ἀνθρώ-
πων, γυναικὶ πειθόμενος πόρνῃ. καὶ ἄκυρά γε ταῦτα
πάντα ἐνομοθέτησεν εἶναι ὁ Σόλων, ὄσ’ ἄν τις γυ-

, ὅῖ ναικὶ πειθόμενος πράττῃ, ἄλλως τε καὶ τοιαύτῃ. περὶ
μὲν οὖν τούτων καλῶς ὁ νομοθέτης ἐπεμελήθη, ἐγὼ
δ’ ὑμῶν δεόμαι, καὶ οὐ μόνον ἐγώ, ἀλλὰ καὶ ἡ ε’μὴ
γυνή, Ὀλυμπιοδώρου δὲ τουτουὶ ἀδελφή, καὶ ἡ θυ-
γάτηρ ἡ ε’μή, Ὀλυμπιοδώρου δὲ τουτουὶ ἀδελφιδῆ,
ἱκετεύομεν ὑμᾶς καὶ ἀντιβολοῦμεν ὦ ἄνδρες δικασταὶ
ἅπαντες ἡμεῖς (νομίσατε γὰρ ἐκείνας ἐνθάδε παρετ·
ὕδναι), μάλιστα μὲν τουτονὶ Ὀλυμπιόδωρον πεῖσαι μὴ
ἀδικεῖν ἡμᾶς, ἐὰν δ’ ἄρα μὴ θέλη πείθεσθαι, ὑμᾶς
μεμνημένους ἁπάντων τῶν εἰρημένων, ψηφίζεσθαι ὅ
τι ἂν ὑμῖν δοκῇ βέλτιστον καὶ δικαιότατον εἶναι,
’καὶ ταῦτα ποιοῦντες τά τε δίκαια γνώσεσθε καὶ τὰ
συμφέροντα ἡμῖν ἅπασιν, οὐχ ἥκιστα δὲ Ὀλυμπιοδώ-

’ ρῳ αὐτῷ τουτῳί.

 

