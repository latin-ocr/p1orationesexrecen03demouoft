144 XLIX. [ΔΗΜΟΣΘΕΝΟΤΣ]

XLIX.
ΠΡΟΣ ΤΙΜΟΘΕΟΝ ΥΠΕΡ ΧΡΕῼΣ. ’

ΤΠΟΘΕΣΙΣ.

   

Τιμόθεον τὸν Ἀθηναῖον, ἄνδρα ἔνδοξον καὶ στρατηγή- 1184,
σαντα τῆς πόλεως, Ἀπολλόδωρος ἀπαιτεῖ χρέα, λέγων ὅτι
Πασίωνι φίλῳ χρώμενος ὅ Τιμόθεος, ἔλαβε παρ’ αὐτοῦ χρή-
ματα, καὶ ὀφείλων ἐν τοῖς τραπεζιτικοῖς λόγοις ἐγγέγραπται.
τὰ μὲν δὴ πάντ’ ὀφλήματα τέτταρα καταριθμεῖται, ἐφ’ ἑκά-
στου δὲ καὶ τοὺς χρόνους καὶτὰς αἰτίας, δι’ ἃς ἐδανείσατο ’ἦ
Τιμόθεος, ἀκριβῶς εἴρηκε. καὶ τὰς μὲν πλείστας ἀποδείξεις
ἐκ τῶν καλουμένων ἀτέχνων πίστεων παρέσχηται, μαρτυριῶν
καὶ προκλήσεων τινὰς δὲ καὶ ἕντέχνους ἀπὸ τῶν εἰκότων.
καὶ ὁ μὲν Ἀπολλόδωρος Τιμόθεον εἶναί φησι τὸν δανεισά-
μενον, ,καὶ τοῖς ὑπὸ Τιμοθέου συσταθεῖσι δοθῆναι τὸ ἀργύ-
ριον ἀπὸ τῆς τραπέζης· ὁ δ’ οὐχ ἑαυτὸν, ἀλλ’ ἐκείνους ὀφεί-
λειν λέγει. ’

Μηδενὶ ὑμῶν ἄπιστον γενέσθω ὦ ἄνδρες δικασταί,
εἰ Τιμόθεος ὀφείλων ἀργύριον τῷ πατρὶ τῷ ἐμῷ, φεύ-
γει νῦν ὑπ’ ἐμοῦ ταύτην τὴν δίκην. ἀλλ’ ἐπειδὰν ὑμᾶς
ἀναμνήσω τόν τε καιρὸν ἐν ᾧ τὸ συμβόλαιον ἐγένετο, 1185
καὶ τὰ συμβάντα τούτῳ ἐν ἐκείνῳ τῷ χρόνῳ, καὶ εἰς
ὅσην ἀπορίαν κατέστη οὗτος, τόθ’ ἡγήσεσθε τὸν μὲν
πατέρα τὸν ἐμὸν βέλτιστον γενέσθαι περὶ Τιμόθεον,
τοῦτον δ’ οὐ μόνον ἀχάριστον εἶναι, ἀλλὰ καὶ ἀδικώ-’
τατον πάντων ἀνθρώπων, ὅς γε τυχὼν παρὰ τοῦ πα-
τρὸς-τοῦ ἐμοῦ ὅσων ἐδεήθη καὶ λαβὼν ἀργύριον ἀπὸ
τῆς τραπέζης, ἐν πολλῇ ἀπορίᾳ καὶ κινδύνοις τοῖς με·
γίστοις καθεστηκὼς περὶ τῆς ψυχῆς, οὐ μόνον οὐκ
ἀπέδωκε χάριν, ἀλλὰ καὶ τὸ δοθὲν ἀποστερεῖ με. καί-

