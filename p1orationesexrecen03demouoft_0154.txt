- 148 XLIX. [ΔΗΜΟΣΘΕΝΟΤΣ]

θεισῶν πρότερον τῶν Βοιωτίων τριήρων Ἴκαὶ δια-
πελθόντων πρότερον τῶν στρατιωτῶν, μᾶλλον αὐτῷ
25 ὀργίζησθε ὑμεῖς· oc μὲν γὰρ πολῖται ἠνείχοντο κακο- 4'
παθοῦντες καὶ παρέμενον· οἱ δὲ Βοιωτοὶ οὐκ ἔφασαν 3
παραμενεῖν, εἰ μή τις αὐτοῖς τὴν καθ’ ἡμέραν τροφὴν
δώσοι. τότε οὖν ἀναγκαζόμενος δανείζεται τὰς χιλίας υς
δραχμὰς παρὰ τοῦ Ἀντιφάνους, ὃς ἐπέπλει ταμιεύων 3
τῷ Φιλίππῳ τῷ ναυκλήρῳ, καὶ δίδωσι τῷ Βοιωτίῳ
10 ἄρχοντι τῶν νεῶν. ἐπειδὴ δ’ ἀφίκετο δεῦρο, ἀπῄτουν
αὐτὸν ὅ τε Φίλιππος καὶ ὁ Ἀντιφάνης τὰς χιλίας δρα· ’
χμάς ἃς ἐδανείσατο ἐν Καλαυρείᾳ, καὶ ἠγανάκτουν ὅτι “
οὐ ταχὺ ἀπελάμβανον. φοβούμενος δ’ οὗτος τοὺς
ἐχθροὺς τοὺς ἑαυτοῦ, μὴ πύθοιντο ὅτι, ἃς ἐν τῷ λόγῳ
ἀπήνεγκε χιλίας δραχμὰς δεδωκὼς εἰς τὰς Βοιωτίας
ναῦς ἐκ τῶν στρατιωτικῶν χρημάτων, ταύτας Φίλιπ-
1⁷ πος δανείσας ἀποστερεῖται, καὶ ἅμα δεδιὼς τὸν Φίλιπ-
πον, μὴ καταμαρτυροίη αὐτοῦ ἐν τῷ ἀγῶνι, προσελθὼν
τῷ πατρὶ τῷ ἐμῷ ἐδεήθη ἀπαλλάξαι τὸν Φίλιππον καὶ
χρῆσαι αὑτῷ τὰς χιλίας δραχμάς, ἵν’ ἀποδοίη Φιλίππῳ.
ὀρῶν δ’ ὁ πατὴρ ὁ ἐμὸς τό τε μέγεθος τοῦ ἀγῶνος
ἡλίκον ἧν τούτῳ, καὶ ὡς ἠπορεῖτο οὗτος , καὶ ἐλεῶν
αὐτόν, προσαγαγὼν πρὸς τὴν τράπεζαν ἐκέλευσεν ἀπο-
δοῦναι Φιλίππω χιλίας δραχμὰς τὸν Φορμίωνα τὸν
ἐπικαθήμενον ἐπὶ τῇ τραπέζῃ, καὶ γράψασθαι ὀφείλοντα
18 Τιμόθεον. καὶ ταῦθ’ ὅτι ἀληθῆ ἐστι, τὸν δόντα τὸ
ἀργύριον Φορμίωνα ὑμῖν μάρτυρα παρέξομαι, ἐπειδὰν
καὶ περὶ τοῦ ἄλλου συμβολαίου διηγήσωμαι ὑμῖν, ἴνα
τῇ αὐτῇ μαρτυρίᾳ περὶ ὅλου τοῦ χρέως ἀκούσαντες,
εἰδῆτε ὅτι ἀληθῆ λέγω. καλῶ δ’ ὑμῖν καὶ τὸν Ἀντι-
φάνην τὸν δανείσαντα τὸ ἀργύριον τούτῳ, τὰς χιλίας
δραχμὰς, ἐν Καλαυρείᾳ, καὶ παρόντα ὅτε ἀπέλαβε Φί-

