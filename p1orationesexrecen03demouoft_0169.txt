ΠΡΟΣ ΠΟΔΤΚΛΕΔ. 163

L.
ΠΡΟΣ ΠΟΛΤΚΛΕΑ ΠΕΡΙ TOT
ΕΠΙΤΡΙΗΡΑΡΧΗΜΑΤΟΣ.

ΤΠΟΘΕΣΙΣ.

Ἀπολλόδωρος ὅ Πασίωνος τριηραρχήσας φιλοτίμως τὸν ’
ὡρισμένον χρόνον, έπετριηράρχησεν ἕτερον οὐκ ὀλίγον, τοῦ
διαδόχου Πολυκλέους μὴ ἐλθόντος παραχρῆμ’ ἐπὶ τὴν ναῦν,
τοῦτο δ’, ὅτ’ ἦλθεν, οὐ παραλαβόντος εὐθέως, ἀλλὰ σκη-
ψαμένου περιμένειν τὸν συντριήραρχον. τοσούτου δὲ χρό·
νου τοῦ ἐπιτριηραρχήματος ἀξιοῖ κομίσασθαι τὸ ἀνάλωμα παρὰ
Πολυκλέους Ἀπολλόδωρος.

 

Τοῖς τοιούτοις τῶν ἀγώνων ὦ ἄνδρες δικασταὶ 1206
καὶ τοὺς διαγνωσομένους προσήκει μάλιστα προσέχειν
τὸν νοῦν. οὐ γὰρ ἐμὸς καὶ Πολυκλέους ἴδιός ἐστιν ὁ
ἀγὼν μόνον, ἀλλὰ καὶ τῆς πόλεως κοινός. ὧν γὰρ τὰ
μὲν ἐγκλήματα ἴδιά ἐστιν, αῖ δὲ βλάβαι κοιναί, πῶς
οὐχ ὑπὲρ τούτων εἰκός ἐστιν ἀκούσαντας ὑμᾶς ὀρθῶς
διαγνῶναι; εἰ μὲν γὰρ περὶ ἄλλου τινὸς συμβολαίου
ἐγὼ διαφερόμενος πρὸς Πολυκλέα εἰσῄειν εἰς ὑμᾶς,
ἐμὸς ἂν ἦν καὶ Πολυκλέους ὁ ἀγών· νῦν δὲ περί τε
διαδοχῆς νεώς ε’στιν ὁ λόγος καὶ ἐπιτριηραρχήματος
πέντε μηνῶν καὶ ἓξ ἡμερῶν ἀνηλωμένου, καὶ περὶ
τῶν νόμων, πότερα κύριοί εἰσιν ἢ οὔ. ἀναγκαῖον δή
μοι δοκεῖ εἶναι ἐξ ἀρχῆς ἅπαντα διηγήσασθαι πρὸς
ὑμᾶς. καὶ πρὸς θεῶν ἄνδρες δικασταὶ, δεόμαι ὑμῶν,
μή με ἡγήσησθε ἀδολεσχεῖν, ἐὰν διὰ μακροτέρων διη-
γῶμαι τά τε ἀναλώματα καὶ τὰς πράξεις, ὡς ἐν και-

ρῷ τε ἕκασται καὶ χρήσιμοι τῇ πόλει ἐδιακονήθησαν.
21⁹

