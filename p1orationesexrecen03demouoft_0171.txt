ΠΡοὲ ΠΟΛΥΚΛΕΑ. 165·

καὶ Καλχηδονίων καὶ Κυζικηνῶν καταγόντων τὰ πλοῖα
ἕνεκα τῆς ἰδίας χρείας τοῦ σίτου, καὶ ὁρῶντες ἐν τῷιιὶοε
Πειραιεῖ τὸν σῖτον ἐπιτιμώμενον καὶ οὐκ ὄντα ἄφθο-
νον ὠνεῖσθαι, ἐψηφίσασθε τάς τε ναῦς καθέλκειν τοὺς
τριηράρχους καὶ παρακομίζει-ν ἐπὶ τὸ χῶμα, καὶ τοὺς
βουλευτὰς καὶ τοὺς δημάρχους καταλόγους ποιεῖσθαι -
τῶν δημοτῶν καὶ ἀποφέρειν ναύτας, καὶ διὰ τάχους
τὸν ἀπόστολον ποιεῖσθαι καὶ βοηθεῖν ἑκασταχοῖ. καὶ,
ἐνίκησε τὸ Ἀριστοφῶντος ψήφισμα τουτί.

ΨΗΦΙΣΜΑ.

³ Τοῦ μὲν ψηφίσματος τοίνυν ἀκηκόατε ὦ ἄνδρες
δικασταί. ἐγὼ δ’ ἐπειδή μοι οὐκ ἦλθον οἱ ναῦται ol
καταλεγέντες ὑπὸ τῶν δημοτῶν, ἀλλ’ ἢ ὀλίγοι καὶ οὗ-
τοι ἀδύνατοι, τούτους μὲν ἀφῆκα, ὑποθεὶς δὲ τὴν οὐ-
σιάν τὴν ἐμαυτοῦ καὶ δανεισάμενος ἀργύριον, πρῶτος
ἐπληρωσάμην τὴν ναῦν, μισθωσάμενος ναύτας ὡς οἷόν
τ’ ἦν ἀρίστους, δωρειὰς καὶ προδόσεις δοὺς ἑκάστῳ
αὐτῶν μεγάλας. ἔτι δὲ σκεύεσιν ἰδίοις τὴν ναῦν ἅπασι
κατεσκεύασα, καὶ τῶν δημοσίων ἔλαβον οὐδέν, καὶ
κόσμῳ ὡς οἷόν τ’ ἧν κάλλιστα καὶ διαπρεπέστατα τῶν
τριηράρχων. ὑπηρεσίαν τοίνυν ἢν ἐδυνάμην κρατίστην
8 ἐμισθωσάμην. οὐ μόνον τοίνυν ὦ ἄνδρες δικασταὶ τὰ
κατὰ τὴν τριηραρχίαν ἀνήλισκον τότε οὕτω πολυτελῆ
ὄντα, ἀλλὰ καὶ τῶν χρημάτων ὧν είς τὸν ἔκπλουν
ἐψηφίσασθε εἰσενεχθῆναι μέρος οὐκ ἐλάχιστον ἐγὼ
ὑμῖν προεισήνεγκα. δόξαν γὰρ ὑμῖν ὑπὲρ τῶν δημο-
τῶν τοὺς βουλευτὰς ἀπενεγκεῖν τοὺς προεισοίσοντας
τῶν τε δημοτῶν καὶ τῶν ἐγκεκτημένων, προσαπηνέχθη
μου τοῦνομα ἐν τριττοῖς δήμοις, διὰ τὸ φανερὰν εἶναί
9 μου τὴν οὐσίαν. καὶ τούτων ε’γῶ, οὐδεμίαν πρόφασιν

