54

56

ΠΡΟΣ noMrKAEA. 179

ναύταις σιτηρέσιον (οὐ γὰρ ἔφη ἔχειν, ἀλλ’ ἐκ Μυτι-
λήνης λήψεσθαιᾷ, οἵ τε στρατιῶται εἶχον οὐδὲν ὅτου
ἂν ἐπεσιτίσαντο, ἄσιτοι δὲ οὐκ ἂν ἠδύναντο ἐλαύνειν,
πάλιν παραλαβὼν ἐγὼ μάρτυρας τῶν πολιτῶν, προσ-
ελθὼν Πολυκλεῖ τουτῳὶ ἐν Τενέδῳ, ἐκέλευον, αὐτὸν
τήν τε· ναῦν παραλαμβάνειν ὡς διάδοχον ὄντα, καὶ τὸ
ἐπιτριηράρχημα ἀποδιδόναι τοῦ χρόνον οὗ ἐπανήλωσα
ὑπὲρ τούτου ἐπιτριηραρχῶν, ἵνα μὴ πρόφασις αὐτῷ
γένοιτο ἀπολογίας πρὸς ὑμᾶς, ὡς ἐγὼ διὰ τοῦτο οὐκ
ἤθελον αὐτῷ παραδοῦναι τὴν ναῦν, φιλοτιμούμενος,
ἵνα καταπλεύσαιμι οἴκαδε ἐπὶ νεὼς εὖ πλεούσης καὶ
ἐνδειξαίμην ὑμῖν τὰ ἀναλώματα. οὐκ ἐθέλοντος δ’
αὐτοῦ παραλαμβάνειν, τῶν δὲ ναυτῶν ἀργύριον αἰτούν-
των ἵν’ ἀγοράσωνται τὰ ἐπιτήδεια, πάλιν αὐτῷ προσ-
έρχομαι μάρτυρας ἔχων, καὶ ἠρώτων αὐτὸν εἰ ἀνα-
πλεύσειεν ἔχων· ἀργύριον ὡς διαδεξόμενός μοι τὴν
ναῦν, ἢ οὔ. ἀποκριναμένου δ’ αὐτοῦ ὅτι ἔχων ἀργύ-
ριον ἥκοι, ἐκέλευον αὐτόν μοι δανεῖσαι ὑποθέμενον
τὰ σκεύη τῆς νεώς, ἵν’ ἔχοιμι διαδοῦναι τοῖς ναύ-
ταις καὶ κατακομίσαι τὴν ναῦν, ἐπειδὴ οὐ βούλεται
παραλαβεῖν διάδοχος ὤν. δεομένου δέ μου ταῦτα,
ἀπεκρίνατό μοι ὅτι οὐδ’ ἀκαρῆ δανείσοι. ἐγὼ μὲν
οὖν παρὰ ξένων Τενεδίων τοῦ πατρὸς, Κλεάνακτος
καὶ Ἐπηράτου, ἐδανεισάμην καὶ ἔδωκα τοῖς ναύταις

τὸ σιτηρέσιον· διὰ γὰρ τὸ Πασίωνος εἶναι καὶ ἐκεῖνον 1224

ἐξενῶσθαι πολλοῖς καὶ πιστευθῆναι ἐν τῇ Ἑλλάδι,
οὐκ ἠπόρουν, ὅπου δεηθείην, δανείσασθαι. ὡς οὖν
ταῦτ’ ἀληθῆ πρὸς ὑμᾶς λέγω, τούτων ὑμῖν τὰς μαρτν-
ριάς παρέξομαι.

