184 ’ LI. ΔΗΜΟΣΘΕΝΟΤΣ

καὶ δοκοῦσί μοι παντὸς διημαρτηκέναι τοῦ πράγματος,
καὶ νομίζειν οὐχὶ τοῖς ποιοῦσιν ἃ δεῖ χάριν ὑμᾶς
ἔχειν, ἀλλὰ τοῖς φάσκουσιν, οὐ τὸν αὐτὸν τρόπον ἐγνω-
κότες ὅνπερ ἐγὼ περὶ ὑμῶν. καὶ κατ’ αὐτὸ δὴ τοῦτο
δικαίως ἂν ἔχοιθ’ εὐνοϊκωτέρως ἐμοί· φαίνομαι γὰρ

ὲ βελτιόυς ὑμᾶς ὑπολαμβάνων ἢ οὗτοι. χρῆν μὲν οὖν
ὦ ἄνδρες Ἀθηναῖοι καὶ δίκαιον ἧν, τοὺς τὸν στέφανον ¹
οἰομένους δεῖν παρ’ ὑμῶν λαβεῖν, αὑτοὺς ἀξίους ἐπι· 1229
δεικνύναι τούτου, μὴ ’μὲ κακῶς λέγειν. ἐπειδὴ δὲ
τοῦτο παρέντες ἐκεῖνο ποιοῦσιν, ἀμφότερ’ αὐτοὺς ἐπι-
δείξω ψευδομένους, ἅ θ’ αὑτοὺς ἐνεκωμίασαν καὶ ὅσ’
εἰς ἡμᾶς ἐβλασφήμησαν, ἐξ αὐτῶν τῶν πεπραγμένων
ἑκατέροις.

4 Ψήφισμα γὰρ ὑμῶν ποιησαμένων, ὃς ἂν μὴ πρὸ
τῆς ἕνης καὶ νέας ἐπὶ χῶμα τὴν ναῦν περιορμίσῃ, δῆ-
σαι καὶ δικαστηρίῳ παραδοῦναι, καὶ ταῦτα κυρωσάν-
των, ἐγὼ μὲν περιώρμισα καὶ στέφανον διὰ ταῦτα
παρ’ ὑμῶν ἔλαβον, οὗτοι δ’ οὐδὲ καθείλκυσαν, ὥστ’
ἔνοχοι δεσμῷ γεγόνασιν. πῶς οὖν οὐκ ἀτοπώτατον
ἂν διαπράξαισθ’ ἔργον, εἰ τοὺς καθ’ αὑτῶν ἐάσαντας
τίμημα τοιοῦτον ἐπαχθῆναι, τούτους στεφανώσαντες

5 ὑμεῖς φαίνοισθε; τὰ σκεύη τοίνυν, ὅσα δεῖ παρέχειν
τὴν πόλιν τοῖς τριηράρχοις, ἐγὼ μὲν ἐκ τῶν ἰδίων
ἀνήλωσα καὶ τῶν δημοσίων ἔλαβον οὐδέν, ὀὗτοι δ’
ὑμετέροις κέχρηνται καὶ τῶν σφετέρων οὐδὲν εἰς ταῦτα
προεῖνται. καὶ μὴν οὐδ’ ἂν ἐκεῖνό γ’ ἔχοιεν εἰπεῖν,
ὡς ἀνεπειρῶντ’ ἐμοῦ πρότεροι· πρὶν γὰρ ἧφθαι μόνον
τῆς τριήρους τούτους ἐπεπλήρωτό μοι, καὶ πάντες

6ἐωρᾶθ’ ὑμεῖς ἀναπειρωμένην τὴν ναῦν. ἔτι τοίνυν
ὑπηρεσίαν τὴν κρατίστην ἔλαβον, πολλῷ πλεῖστον ἀργύ-
ριονδούς. οὗτοι δ’ εἰ μὲν εἶχον χείρον’ ἡμῶν, οὐδὲν

