ΠΡΟΣ ΝΙΚΟΣΤΡΑΤΟΝ. 207

ΜΑΡΤΤΡΕΣ.

22 Ὅσας μὲν τοίνυν μαρτυρίας παρασχέσθαι εἶχον ὑμῖν,
ὡς ἔστιν Ἀρεθουσίου τάνδράποδα, δεδήλωκα ὑμῖν. βού-
λομαι δὲ καὶ περὶ τῆς προκλήσεως εἰπεῖν, ἢν οὗτοί
τ’ ἐμὲ προύκαλέσαντο καὶ ἐγὼ τούτους. οὗτοι μὲν
γὰρ ἐμὲ προύκαλέσαντο , ὅτε ἡ πρώτη ἀνάκρισις ἦν,
φάσκοντες ἕτοιμοι εἶναι παραδιδόναι ἐμοὶ αὐτῷ τάν-
δράποδα βασανίσαι, βουλόμενοι μαρτυρίαν τινὰ αὐτοῖς

23 ταύτην γενέσθαι. ἐγὼ δ’ ἀπεκρινάμην αὐτοῖς ἐναν-
τίον μαρτύρων, ὄτι ἕτοιμός εἰμι ἰέναι εἰς τὴν βουλὴν
μετ’ αὐτῶν καὶ παραλαμβάνειν μετ’ ἐκείνης ἢ μετάι254
τῶν ἕνδεκα, λέγων ὅτι, εἰ μὲν ἰδίαν δίκην ἐδικαζόμην
αὐτοῖς, εί ἐμοὶ ἐξεδίδοσαν, παρελάμβανον ἄν, νῦν
δὲ τῆς πόλεως εἴη τάνδράποδα καὶ ἡ ἀπογραφή· δεῖν

Η οὖν δημοσίᾳ βασανίζεσθαι. ἡγούμην γὰρ οὐ προσ-
ήκειν ἐμοὶ ἰδιώτῃ ὄντι τοὺς δημοσίους βασανίζειν·
οὔτε γάρ τῆς βασάνου κύριος ἐγιγνόμην, οὔτε καλῶς
ἔχειν τὰ λεγόμενα ὑπὸ τῶν ἀνθρώπων ἐμὲ κρίνειν,
ἡγούμην τε δεῖν τὴν ἀρχὴν ἢ τοὺς ᾑρημένους ὑπὸ
τῆς βουλῆς γράφεσθαι, καὶ κατασημηναμένους τὰς
βασάνους, ὅ τι εἴποιεν οἱ ἅνθρωποι, παρέχειν εἰς τὸ
δικαστήριον, ἵν’ ἀκούσαντες ἐκ τούτων ἐψηφίσασθε

25 ὁποῖόν τι ὑμῖν ε’δόκει. ἰδίᾳ μὲν γὰρ βασανιζομένων
τῶν ἀνθρώπων ὑπ’ ἐμοῦ ἀντελέγετ’ ἂν ἅπαντα ὑπὸ
τούτων, εἰ δὲ δημοσίᾳ, ἡμεῖς μὲν ἂν ἐσιωπῶμεν, οἰ
δ’ ἄρχοντες ἢ οἶ ᾑρημένοι ὑπὸ τῆς βουλῆς ἐβασάνιζον
ἂν μέχρι οὗ αὐτοῖς ἐδόκει. ταῦτα δ’ ἐμοῦ ἐθέλοντος,
οὐκ ἂν ἔφασαν τῇ ἀρχῇ παραδοῦναι, οὐδ’ εἰς τὴν βου-
λὴν ἤθελον ἀκολουθεῖν. ὡς οὖν ἀληθῆ λέγω, κάλει
μοι τούτων τοὺς μάρτυρας.

