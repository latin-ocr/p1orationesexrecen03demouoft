210 LIV. ΔΗΜΟΣΘΕΝΟΤΣ

ἠδικῆσθαι καὶ παρανενομῆσθαι δοκῶ, βοηθῆσαί μοι
τὰ δίκαια. ἐξ ἀρχῆς δ’ ὡς ἕκαστα πέπρακται διηγή·
σομαι πρὸς ὑμᾶς, ὡς ἂν οἷός τ’ ὦ διὰ βραχυτάτων.
Ἐξῆλθον, ἔτος τουτὶ τρίτον, εἰς Πάνακτον φρου·
ρᾶς ἡμῖν προγραφείσης. ἐσκήνωσαν οὗν οἱ υἱεῖς οἱ
Κόνωνος [τουτουὶ] ἐγγὺς ἡμῶν, ὡς οὐκ ἂν ἐβουλόμην·
ἡ γὰρ ἐξ ἀρχῆς ἔχθρα καὶ τὰ προσκρούματα ἐκεῖθεν
ἡμῖν συνέβη, ἐξ ὧν δ’, ἀκούσεσθε. ἔπινον ἑκάστοθ’
οὗτοι τὴν ἡμέραν, ἐπειδὴ τάχιστ’ ἀριστήσειαν, ὅλην,
καὶ τοῦθ’, ἕως περ ἦμεν ἐν τῇ φρουρᾷ, διετέλουν
ποιοῦντες. ἡμεῖς, δ’ ὥσπερ ἐνθάδ’ εἰώθειμεν, οὕτω
διήγομεν καὶ ἔξω. ἣν οὗν δειπνοποιεῖσθαι τοῖς ἄλλοις
ὥραν συμβαίνοι, ταύτην ἂν ἤδη παρῴνουν οὗτοι, τὰ
μὲν πόλλ’ εἰς τοὺς παῖδας ἡμῶν τοὺς ἀκολούθους,
τελευτῶντες δὲ καὶ εἰς ἡμᾶς αὐτούς. φήσαντες γὰρ
καπνίζειν αὐτοὺς ὀψοποιουμένους τοὺς παῖδας ἢ κακῶς
λέγειν, ὅ τι τύχοιεν, ἔτυπτον καὶ τὰς ἀμίδας κατεσκε-
δάννυσαν καὶ προσεούρουν, καὶ ἀσελγείας καὶ ὕβρεως .
οὐδ’ ὁτιοῦν ἀπέλειπον. ὁρῶντες δ’ ἡμεῖς ταῦτα καὶ
λυπούμενοι, τὸ μὲν πρῶτον ἐμεμψάμεθα, ὡς δ’ ἐχλεύα-
ζον ἡμᾶς καὶ οὐκ ἐπαύοντο, τῷ στρατηγῷ τὸ πρᾶγμ’
εἴπομεν κοινῇ πάντες οἱ σύσσιτοι προσελθόντες, οὐκ
ἐγὼ τῶν ἄλλων ἔξω. λοιδορηθέντος δ’ αὐτοῖς ἐκείνου
καὶ κακίσαντος αὐτούς, οὐ μόνον περὶ ὧν εἰς ἡμᾶς
ἠσέλγαινον, ἀλλὰ καὶ περὶ ὧν ὅλως ἐποίουν ἐν τῷ
στρατοπέδῳ, τοσούτου ἐδέησαν παύσασθαι ἢ αἰσχυν-
θῆναι, ὥστ’, ἐπειδὴ θᾶττον συνεσκότασεν, εὐθὺς ὡς
ἡμᾶς εἰσεπήδησαν ταύτῃ τῇ ἑσπέρᾳ, καὶ τὸ μὲν πρῶ-1258
τον κακῶς ἔλεγον, ἔπειτα δὲ καὶ πληγὰς ἐνέτειναν
ἐμοί, καὶ τοσαύτην κραυγὴν καὶ θόρυβον περὶ τὴν
σκηνὴν ἐποίησαν, ὥστε καὶ τὸν στρατηγὸν καὶ τοὺς

