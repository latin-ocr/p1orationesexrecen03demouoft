ΚΑΤΑ ΚΟΝΩΝΟΣ. 211

ταξιάρχους ἐλθεῖν καὶ τῶν ἄλλων τινὰς στρατιωτῶν,
οἷπερ ἐκώλυσαν μηδὲν ἡμᾶς ἀνήκεστον παθεῖν μηδ’
6 αὐτοὺς ποιῆσαι παροινουμένους ὑπὸ τούτων. τοῦ δὲ
πράγματος εἰς τοῦτο προελθόντος, ὡς δεῦρ’ ἐπανήλ-
θομεν, ἦν ἡμῖν, οἷον εἰκὸς, ἐκ τούτων ὀργὴ καὶ ἔχθρα
πρὸς ἀλλήλους. οὐ μὴν ἔγωγε μὰ τοὺς θεοὺς ᾤμην ‘
δεῖν οὔτε δίκην λαχεῖν αὐτοῖς οὔτε λόγον ποιεῖσθαι
τῶν συμβάντων οὐδένα, ἀλλ’ ἐκεῖνο ἁπλῶς ἐγνώκειν, τὸ
λοιπὸν εὐλαβεῖσθαι καὶ φυλάττεσθαι μὴ πλησιάζειν τοῖς
τοιούτοις. πρῶτον [μὲν] οὖν ὧν εἴρηκα τούτων βούλο-
μαι τὰς μαρτυρίας παρασχόμενος, μετὰ ταῦθ’ οἷ’ ὑπ’
αὐτοῦ τούτου πέπονθ’ ἐπιδεῖξαι, ἵν’ εἰδῆθ’ ὅτι ᾦ
προσῆκε τοῖς τὸ πρῶτον ἁμαρτηθεῖσιν ἐπιτιμᾶν, οὗτος
αὐτὸς πρὸς τούτοις πολλῷ δεινότερ’ εἴργασται.

ΜΑΡΤΥΡΙΑΙ

7 Ὧν μὲν τοίνυν οὐδέν’ ᾤμην δεῖν λόγον ποιεῖσθαι,
ταῦτ’ ἔστιν. χρόνῳ δ’ ὕστερον οὐ πολλῷ περιπατοῦν-
τος, ὥσπερ εἰώθειν, ἑσπέρας ἐν ἀγορᾷ μου μετὰ Φα-
νοστράτου τοῦ Κηφισιέως, τῶν ἡλικιωτῶν τινός, παρέρ-
χεται ,Κτησίας 6 υίὸς 6 τούτου, μεθύων, κατὰ τὸ
Λεωκόριον, ἐγγὺς τῶν Πυθοδώρου. κατιδὼν δ’ ἡμᾶς
καὶ κραυγάσας, καὶ διαλεχθείς τι πρὸς αὑτὸν οὕτως
ὡς ἂν μεθύων, ὥστε μὴ μαθεῖν ὅ τι λέγοι, παρῆλθε
πρὸς Μελίτην ἄνω. ἔπινον δ’ ἄρ’ ἐνταῦθα (ταῦτα γὰρ
ὕστερον ἐπυθόμεθα) παρὰ Παμφίλῳ τῷ κναφεῖ K6-1259
νων οὑτοσὶ, Θεότιμός τις, Ἀρχεβιάδης, Σπίνθαρος 6
Εὐβούλου, Θεογένης 6 Ἀνδρομένους, πολλοί τινες,
οὓς ἐξαναστήσας 6 Κτησίας ἐπορεύετ’ εἰς τὴν ἀγοράν.

ε καὶ ἡμῖν συνέβαινεν ἀναστρέφουσιν ἀπὸ τοῦ Φερρε-

φαττίου καὶ περιπατοῦσιν πάλιν κατ’ αὐτό πως τὸ
14³¹·

