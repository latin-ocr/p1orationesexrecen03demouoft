224 LV. ΔΗΜΟΣΘΕΝΟΤΣ

νυνὶ συμβέβηκεν. ἐπιθυμήσας γὰρ τῶν χωρίων μου
Καλλικλῆς οὕτω διατέθηκέ με συκοφαντῶν, ὥστε πρῶ·-
τον μὲν τὸν ἀνεψιὸν τὸν ἑαυτοῦ κατεσκεύασεν ἀμφι·

2 σβητεῖν μοι τῶν χωρίων, ἐξελεγχθεὶς δὲ φανερῶς καὶ
περιγενομένου μου τῆς τούτων σκευωριάς, πάλιν δ·ύο
δίκας ἐρήμους μου κατεδιῃτήσατο, τὴν μὲν αὐτὸς χιλίων
δραχμῶν, τὴν δὲ τὸν ἀδελφὸν τουτονὶ πείσας Καλλι-
κράτην. δέομαι δὴ πάντων ὑμῶν ἀκοῦσαί μου καὶ
προσέχειν τὸν νοῦν, οὐχ ὡς αὐτὸς δυνησόμενος εἰπεῖν,
ἀλλ’ ἵν’ ὑμεῖς ἐξ αὐτῶν τῶν πραγμάτων καταμάθητε,
ὅτι φανερῶς συκοφαντοῦμαι.

23 “Ev μὲν οὖν ὦ ἄνδρες Ἀθηναῖοι πρὸς ἅπαντας τοὺς
τούτων λόγους παρέχομαι δίκαιον. τὸ γὰρ χωρίον
τοῦτο περιῳκοδόμησεν ὁ πατὴρ μικροῦ δεῖν πρὶν ἐμὲ
γενέσθαι, ζῶντος μὲν ἔτι Καλλιππίδου τοῦ τούτων
πατρὸς καὶ γειτνιῶντος, ὃς ἀκριβέστερον ᾔδει δήπου
τούτων, ὄντος δὲ Καλλικλέους ἀνδρὸς ἤδη καὶ ἐπιδηέ

4 μοῦντος Ἀθήνησιν. καὶ πλέον μὲν ἢ πεντεκαίδεκ’ ἔτη
τοῦ πατρὸς ἐπιβιόντος, οὐκ ἐλάττω δὲ τοῦ τούτων
πατρὸς [Καλλιππίδουῂ ἐν τούτοις τοῖς ἔτεσιν ἅπασιν
οὔτ’ ἐγκαλῶν οὐδεὶς πώποτ’ ἦλθεν οὔτε μεμφόμενος
(καίτοι δῆλον ὅτι καὶ τόθ’ ὕδατα πολλάκις ἐγένετο),
οὐδ’ ἐκώλυσεν ἐξ ἀρχῆς, εἴπερ ἠδίκει τινὰ περιοικοδο- 1273
μῶν ὁ πατὴρ τὸ χωρίον, ἀλλ’ οὐδ’ ἀπηγόρευσεν οὐδὲ

ε διεμαρτύρατο. καίτοι ὦ Καλλίκλεις ἐξῆν δήπου τόθ’
ὑμῖν, ὁρῶσιν ἀποικοδομουμένην τὴν χαράδραν, ἐλθοῦ-
σιν εὐθὺς ἀγανακτεῖν καὶ λέγειν πρὸς τὸν πατέρα
ςΤεισία, τί ταῦτα ποιεῖς; ἀποικοδομεῖς τὴν χαράδραν;
εἶτ’ ἐμπεσεῖται τὸ ὕδωρ εἰς τὸ χωρίον τὸ ἡμε’τερον’,
ἵν’ εἰ μὲν ἐβούλετο παύσασθαι, μηδὲν ἡμῖν ἦν δυσ-
χερὲς πρὸς ἀλλήλους, εἰ δ’ ὠλιγώρησε καὶ συνέβη

